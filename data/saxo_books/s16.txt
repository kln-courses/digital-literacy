Sekstende bog
s. 842 s. 843 s. 844 s. 845
1
1
Så snart ligfærden var overstået, og kongens lig havde fået en ærefuld begravelse, fulgte Knud
sine rådgiveres anvisninger og skyndte sig over til Jylland for at tage sin fars hirdmænd i ed.
Det var nødvendigt at handle hurtigt for at få et sikkert greb om kongemagten. Kongetitlen
behøvede han jo ikke kræve, for den havde han højtideligt modtaget ved sin salving. På
landstinget i Viborg mødte han kun velvilje hos befolkningen. På Urne ting var der enkelte der
skumlede i krogene, men så snart de var passiviseret, gav de øvrige ham samme venlige
modtagelse som i Viborg. Og således blev han, med hele landets billigelse, anerkendt som
arving til riget.
2
Imidlertid var befolkningen i Skåne begejstret over kongens død, der betød at de nu igen
havde friere tøjler til deres frækheder. Så nu besluttede de at hævne nederlaget ved Dysjøbro
og lade det gå ud over de stormænd der var skyld i at de havde mistet de venner og slægtninge
der skulle være deres trøst og opmuntring. Samtidig var der en mand ved navn Åge Tubbesøn
der fyrede voldsomt op under de interne problemer i landet med nogle aldeles ubesindige
udtalelser og atter en gang vækkede det skånske oprør, der ellers var døet hen og stort set
begravet. For at afværge den ulykke rejste Absalon over til Skåne, hvor han uden
betænkeligheder, men også uden resultat, talte til et landsting med en helt igennem ond
stemning, hvorefter folket forlod ham og i stedet opsøgte oprørslederne, der holdt ting et
andet sted. Disse ledere var udfordrende og dumdristige nok til, siddende på deres heste, at
udstede en opfordring til hele det skånske folk om igen at samles under våben på samme sted
fjorten dage senere for - som de sagde - at forsvare deres frihed. På den baggrund fandt
Absalon det klogest at vende tilbage til Sjælland.
3
Hans afrejse fik kun folket til at bruse op i stadig mere hovedløs brutalitet, og de stormede nu
Thords og Esberns gårde, der først blev plyndret og derpå brændt ned. I de følgende dage fik
også en række af de skånske stormænd deres huse brændt af. Sagen var at oprørslederne
sørgede for at fodre folkets frækhed med stormændenes rigdomme for at sikre sig at de var
med på den værste og virkelig s. 846 gjorde en indsats med iver og begejstring ved udsigten til
det lokkende bytte og de stadige belønninger for anstrengelserne. Derfor var der adskillige
fornemme folk der overlod alle deres ejendele i venners varetægt af frygt for at deres gårde
skulle blive overfaldet ligesom deres standsfællers. En del af dem ville hellere betro sig selv og
548 af 594 sider
Saxo, Saxos Danmarks historie, 2000
deres rigdomme til bølgerne end til et hus og stak til søs i deres skibe. Andre fandt trøst og
lindring i landflygtighed ovre hos Absalon.
Da det gik op for Absalons og Knuds ryttere at det i lige så høj grad var dem selv som deres
herrer der var i fare, besluttede de sig for at afværge vold med våben. Og oprørets
hovedmænd, som under de foregående optøjer havde fået at mærke at man ikke kom nogen
vegne med et oprør uden en leder, tilkaldte oppe fra Sverige en mand ved navn Harald, der var
af kongelig afstamning, men både småt begavet og talehæmmet - kort sagt: aldeles uegnet til
at være konge eftersom den fine afstamning var den eneste kvalifikation han var udstyret med,
såvel fra naturens som skæbnens side. Så det er ikke til at sige hvem der burde skamme sig
mest: Sverige, der sendte sådan en person, eller Skåne, der tog imod ham.
4
Den nyhed kom som et chok for stormændene, og de begyndte at plage Absalon med
ubeslutsomme deputationer, der den ene gang forlangte at han kom over Sundet og hjalp
dem, den anden gang bad ham blive hvor han var, med alle sine tropper - alt efter hvad de
skiftende rygter sagde om fjendens ankomst. Harald var nemlig på det tidspunkt endnu ikke
trængt ind på skånsk område. Da han så gjorde det, med tropper som den svenske kong Knut
og hans jarl, Birger, havde stillet til hans rådighed, strømmede folket begejstret til ved rygtet
om den nye leder, og kolossale troppestyrker sluttede sig til ham. Med alle de tropper i ryggen
truede han nu med at jævne Lund med jorden fordi byen lukkede sine porte for ham.
5
Nu var der så en del af stormændene der slog sig sammen: de sendte bud frem og tilbage
imellem sig, og da de havde sat mod i hinanden, slog de lejr i nærheden af Lummeåen (selv
om der var andre af kongens krigere der lod som om de ikke vidste hvad der foregik, og undlod
at møde frem). De der kom, var besat af en sådan kampgejst at de ikke bekymrede sig det
mindste hverken om farerne eller folkemasserne og uden hensyn til hvor få de selv var, gav
hestene frie tøjler og stormede frem mod fjenden så hurtigt som hver enkelt hest kunne
strække ud, uden kommando og uden at holde rækkerne.
s. 847
Under dette stormløb mødte de faktisk heftigere modstand fra vinden, der tilfældigvis stod
lige imod dem, end fra de fjender de angreb. For stormen var så stærk at den rev skjoldene fra
dem i farten, men modstandene havde ikke engang mod til at vende front mod angriberne.
Resultatet blev at folkets hær, der var mere talstærk end tapper, gav sejren fra sig uden
blodsudgydelser, så det ikke er til at sige hvad de mærkede mest til: livsfare eller skamfølelse.
De flygtede inden det overhovedet kom til kamp, og for at komme hurtigere af sted skammede
de sig ikke ved at kaste skjoldene fra sig og befri sig for alle de tyngende våben som de ikke
havde haft modet til at gøre brug af. Nogle blev hugget ned, andre taget til fange, og Harald
flygtede tilbage til Sverige sammen med Åge, der havde fundet på at han skulle gøre krav på
kronen.
6
Imens sad borgerne i Lund og ventede i spænding på slagets udfald uden at sende
forstærkninger til nogen af siderne, for de havde tænkt sig at holde med dem der vandt. Og så
549 af 594 sider
Saxo, Saxos Danmarks historie, 2000
snart de så hvem der havde heldet med sig, gav de sig til at håne de besejrede som om det var
dem selv der havde sejret, og smykke sig med andres tapre bedrifter af bar grådighed efter
berømmelse og bytte.
7
Men selv om bønderne nu hele to gange var gået i åben krig mod stormændene, havde de
stadig ikke fået nok, for de kaldte tinget sammen og betænkte sig ikke et øjeblik på at erklære
dem krig for tredje gang. Nu ville de gengælde de smertelige sår de havde fået, og på samme
tid tilfredsstille deres afsindige trang til oprør ved at udrydde alle fornemme folk i landet, så
dybt og stædigt havde trangen til at udfordre stormændene slået rod i deres sind - hvad enten
det så skyldtes skammen over nederlaget eller begæret efter hævn. For hverken respekten for
højt ansete mænd eller erindringen om egne sår kunne afholde dem fra at give efter for
oprørstrangen.
8
Den fare der nu hang over hovedet på alle Skånes stormænd, blev dog afværget da Absalon i
huj og hast dukkede op med sjællænderne. Med flyvende faner mødte han frem på det sted
hvor tinget skulle holdes, og fik ikke alene sat en stopper for befolkningens oprørsplaner, men
også udstedt en samvittighedsfuld retslig erklæring der satte de gamle love i kraft igen som
folket havde omstødt ved deres dybt uretfærdige afstemning. Hvad Harald angår, hjalp det
ham ikke at han ikke var til stede: stormændene dømte ham alligevel. Jeg vil næsten sige at
skåningerne straffede ham dobbelt, først med våben, og derpå ved dom. Og i hans s. 848
tilfælde kan det være svært at afgøre om sværdet eller domfældelsen gav den hårdeste straf.
Folket skulle heller ikke have noget af at gøre modstand, de nedlagde våbnene med den
uskyldigste mine af verden, holdt ting i god ro og orden sammen med Absalons følge og
udtrykte ivrig - men ikke dybfølt - tilslutning til hver eneste af hans afgørelser. Og således
betød landstingets afslutning samtidig enden på den uhyggelige og langvarige opstand, for
herefter vovede folket ikke at forsøge noget så ulyksaligt som at sætte sig op imod gruppen af
ledende mænd.
2
1
I mellemtiden havde Knud ved nyheden om at der var udbrudt krig i Skåne, set sig nødsaget
til at begive sig fra Jylland over til Fyn, og dér mødte han Esbern, som af sin bror Absalon var
blevet sendt af sted med beskeden om at kongens parti havde sejret. Ham havde han ikke
ventet at møde dér, og han forestillede sig derfor at det var dårlige nyheder han kom med, så
han gik helt i stå og stod og så ned i jorden af bar skræk for hvad han nu ville få at høre. Men
Esberns glade ansigtsudtryk gav ham håb om at det ikke var helt så galt fat, og da han også fik
fortalt ham den glædelige nyhed om at hans folk var gået af med sejren, drog Knud henrykt
videre til Skåne.
2
Det første han gjorde, var at give Frosta Herred frit til brand og plyndring, og han ville også
have hærget området hvis ikke Absalon, der holdt særligt af den egn, havde grebet ind og
550 af 594 sider
Saxo, Saxos Danmarks historie, 2000
forhindret det. Ved hans mellemkomst blev det til at de der havde holdt med Harald og svigtet
kongen, slap med at betale en pengebøde. Hvilken uendelig mildhed! Tænk at tage personer
der ubestrideligt er skyldige i den grovest tænkelige forbrydelse, til nåde igen mod en ganske
lille bod! Deres eksempel gav også de øvrige skåninger håb om tilgivelse, og med kærlig støtte
fra Absalons side opnåede også de kongens barmhjertighed. Knud gav ved den lejlighed en
enestående prøve på sin mildhed og besindighed ved på en enkelt vens forbøn at give afkald
på den hævn som de alle havde gjort sig fortjent til ved deres forbrydelse.
3
1
Så god og retlinet en ung mand havde virkelig ikke fortjent at en udenlandsk fyrste skulle
lægge fælder for ham! Men det var hvad kejseren gjorde: han sendte ham den ene delegation
efter den anden med ordre om at møde frem ved hoffet for at anmode om en fornyelse af den
gunst hans far havde nydt. Men s. 849 efter råd fra sine venner skrev Knud tilbage i de høfligste
vendinger og undskyldte sig med at han først havde overtaget tronen for ganske nylig. Hans
rådgivere havde nemlig gennemskuet kejserens listige plan, som gik ud på at lokke den
uerfarne søn i samme lumske fælde som han ved en tidligere lejlighed havde fanget hans
godtroende far i. Og da kejseren så svarede med et veritabelt trusselsbrev og erklærede at han
ville tage riget fra ham og give det til en anden, nøjedes Knud med at skrive tilbage at inden
kejseren tog riget fra ham, måtte han vel først finde en person der var indstillet på at tage
Danmark som len af ham. Det frimodige svar gjorde ikke alene grin med hans trusler, men
viste også hvor meget Knud stolede på sine landsmænds hengivenhed.
2
Da det gik op for kejseren at hans advarsler ingen virkning havde på Knud, lavede han en
underhåndsaftale med Siegfried, der var gift med Knuds søster, for han tænkte at hvis en
tredje mand lagde et ord ind, kunne han måske overbevise Knud om det som han ikke selv
kunne komme igennem med med sine breve. Siegfried kom så op til Danmark. Han udbredte
sig først om hvor stor hengivenhed han selv følte for kongen eftersom han jo var gift med hans
søster, og hvor mægtig en hersker kejseren var, og indprentede derpå Absalon, Sune og
Esbern, der som de eneste af kongens venner var med til mødet, hvor stor troskab de som
formyndere skyldte Knud, og hvor stor tillid hans far havde vist dem, hvorefter han bønfaldt
dem om ikke at kalde sig venner, men handle som fjender, for det var hvad de gjorde hvis de
rådede den unge uerfarne dreng der var betroet i deres varetægt, til at påtage sig den
uoverkommelige byrde en krig ville være - og dermed, i et forsøg på at sikre hans
selvstændighed, berøvede ham riget. De skulle hellere vejlede ham med gode og nyttige råd og
ikke se det som en skam at høre til den romerske kejsers hof.
3
Absalon svarede at ingen kunne være i tvivl om at han personlig med glæde ville give Knud
den bedste vejledning han havde at give. Han ønskede selv at Knud skulle stræbe efter gode
relationer til kejseren, men kun hvis det kunne ske uden nogen indskrænkninger i Knuds egen
højhed og ære. For Valdemar havde jo faktisk opsøgt Frederiks gunst - og han havde aldrig
været ude for noget så upålideligt som kejserens løfter og æresord. Derfor burde Siegfried være
klar over at Knud og kejseren havde lige stor ret til deres troner, og at Knud styrede det danske
551 af 594 sider
Saxo, Saxos Danmarks historie, 2000
rige lige så frit og uafhængigt som kejseren styrede det romerske rige.
s. 850
4
Siegfried blev rasende og svarede med en byge af storsnudede trusler, men Absalon sagde kun:
»Sig mig, bedømmer du Danmark ud fra din egen målestok? Tror du Danmark er ligesom
Thüringen, som kejseren så let som ingenting kan erobre når han får lyst? Nej, tag du hjem til
din kejser og sig at den danske konge ikke har i sinde at vise den mindste bid lydighed over for
ham og hans kejserværdighed.« Og det vil jeg mene var en velfortjent hån til en mand der tog
større hensyn til fremmede fyrster end til sin egen familie og havde den frækhed at føre ordet i
en delegation der i den grad var en trussel mod Danmarks frihed.
5
Da kejseren hørte hvordan kongen blæste på ham, vendte han alt sit had imod ham - for magt
kunne han ikke bruge, og når han ikke kunne hævne denne hån i krig, måtte han gøre det i
tankerne. Han opgav nu ikke fuldstændig håbet om at få magt over Danmark, men mente at
det var bedst at vente på at danskerne selv kom op at slås indbyrdes, for når først folket var i
splid med sig selv, ville det være mindre risikabelt for hans styrker at angribe dem, håbede
han. Men da han havde ventet et stykke tid på sådan en lejlighed, og det gik op for ham at
skæbnen ikke ville give ham den, vendte han sig i stedet mod den vendiske hertug Bugislav,
som kort tid før havde efterfulgt sin bror Kazimar da denne døde barnløs. Ham begyndte han
at rende på dørene med gaver og storslåede løfter for at få ham til at gå i krig mod Danmark.
4
1
Bugislav tog gladeligt, men uklogt, imod hans opfordring, men turde på den anden side ikke
åbent og utilsløret erklære Danmark krig, så han lagde ud med at finde et påskud til at angribe
sin onkel Jarimar, statholderen på Rügen - og satte altså sin tjeneste hos kejseren højere end
selv de nærmeste slægtsbånd. Da Knud fik den besked fra Jarimar, sendte han en delegation
ned til Bugislav for at spørge hvad grund han havde til pludselig at bryde freden på den måde.
Han bedyrede at han ikke var ude på at genere kongen eller Danmark, der var udelukkende tale
om gengæld for et overgreb fra Jarimars side, og samtidig foreslog han at begge parter
midlertidig nedlagde våbnene mens de gennem diplomater forelagde striden for kongen og
lod ham afgøre den, ja, han bad indtrængende kongen om at mægle imellem dem, i påtaget
velvillige vendinger der skulle give et indtryk af ærlighed og oprigtighed.
2
Kongen havde derfor ingen mistanke om at det skulle være en fælde, og s. 851 fastsatte tid og
sted for behandlingen af sagen. Derefter sammenkaldte han en vældig forsamling af rigets
fornemste mænd på Samsø, ikke kun for at udrede denne sag, men også for at udbedre de
civile love, og her modtog han så også udsendingene fra begge stridens parter. Han lod dem
officielt fremføre deres uoverensstemmelser, men de fleste af beskyldningerne mod Jarimar
var lige så usande som de var omstændelige, og da det samtidig ikke var muligt at fælde dom
552 af 594 sider
Saxo, Saxos Danmarks historie, 2000
når de pågældende personer ikke selv var til stede, aflagde Bugislavs udsendinge på eget
initiativ ed på at han selv ville møde frem så snart kongen ønskede det. Så når det drejede sig
om at tage kongen ved næsen, demonstrerede udsendingene mindst lige så stor snedighed
som den mand der havde sendt dem.
3
Kongen modtog løftet ganske troskyldigt, og ganske uforsigtigt, og derefter hævede han
omgående mødet og rejste over til Jylland. For alle de tapreste skåninger og sjællændere var
begyndt at beklage sig over at de altid skulle sidde med hænderne i skødet, og mukkede over
al den ro og fred hvor de sank hen i sløvhed og ugidelighed. De blev slappe og feje af al den fest
og glæde de efterhånden havde vænnet sig til, i modsætning til dengang under kong Valdemar
da de havde været vant til at tilbringe stort set hele året i aktiv tjeneste af alle slags og med
diverse former for krigsførelse. For krigernes kampgejst og kræfter blev sløvet og slækket i
lediggang, men skærpet og styrket i handling. Så for at holde kampånden ved lige besluttede
de i fællesskab at foretage et sørøvertogt mod esterne.
4
Mens alt det foregik, havde Bugislav, på opfordring fra kejseren, ikke alene udkommanderet sit
eget lands tropper, men også hentet forstærkninger vidt og bredt i nabolandene og samlet sig
en flåde på fem hundrede fuldt udrustede skibe til sit angreb på Rügen. Den styrke mente han
ikke at nogen fjende ville være i stand til at modstå, og nu sendte han så en gesandt ved navn
Bugislav til kejseren for at meddele at han havde samlet så kolossal en hær til et angreb på
Danmark at der ikke kunne herske nogen tvivl om at Knud ville opgive al modstand og
hurtigst muligt overgive sig til det romerske rige. Det løfte blev kejseren begejstret over, og han
roste Bugislav og overøste hans gesandt med kejserlige gaver.
5
For Jarimar kom nyheden om denne pludselige og ganske uventede krig som et chok, og han
sendte straks besked til Absalon, som på det tidspunkt befandt s. 852 sig på Sjælland, om den
vældige og umiddelbart overhængende fare der truede befolkningen på Rügen. Absalon
handlede omgående og med alt det hastværk der skulle til hvis han skulle forhindre at vores
forbundsfæller bukkede under: han sendte brev ud til alle ender af Sjælland og
udkommanderede alle mænd i våbenfør alder til flåden. Den flåde satte han sammen af små
og store skibe, fragtskibe og krigsskibe mellem hinanden, ligesom han lod bønder og
stormænd i flæng tage de skibe de ville. Samme ordre udgik til øerne rundt om Sjælland. Men
til fynboerne og skåningerne lød befalingen at de skulle møde frem i den fastsatte havn inden
for seks dage, ellers kunne det være lige meget, for længere tid kunne man ikke tillade sig at
bruge på forberedelser. Men faktisk var de folk der blev indkaldt til leding, så glødende
forhippede på at parere ordre at de kappedes om at komme hurtigst frem og enten nåede
frem i tide eller ligefrem før tiden.
6
Knud havde fået beskeden ovre i Jylland, men den store afstand i kombination s. 853 med den
korte tidsfrist betød at han ikke kunne deltage i Absalons forehavende. Fra Fyn kom der kun
seks skibe og fra Skåne fjorten, resten havde ikke mulighed for at nå frem i tide. Dette
553 af 594 sider
Saxo, Saxos Danmarks historie, 2000
iøjnefaldende fåtallige fremmøde kunne godt virke kritisabelt, hvis de ikke havde haft de lange
afstande som undskyldning. Pinselørdag var Absalons flåde forsamlet i den nævnte bugt. Og
for ikke at spilde tiden satte de allerede samme dag kursen mod Hiddensee. Her kom nogle
udsendinge fra rygboerne dem i møde og bad dem vente indtil man vidste hvor på Rügen
fjenden havde tænkt sig at angribe. På det tidspunkt var Bugislav nået frem til øen Koos ud for
Rügens kyst. Men selv om han nu havde fjendens land lige inden for rækkevidde, kunne han
ikke holde sig ædru og beherske sit umådeholdne drikkeri. Han fyldte på sin hær med
hæmningsløse drikkegilder og lokkede dem langt ud på skråplanet så man skulle tro det var en
druktur de var i færd med, og ikke en krig.
7
Absalon fulgte udsendingenes råd, og da de næste dag kom tilbage med besked om at Bugislav
nu havde tænkt sig at sætte sine tropper i land lige over for øen Strela, greb han fanen og
roede så hurtigt som muligt ind mod kysten i en skibsbåd, på trods af at mørket allerede var
ved at falde på. Derpå lod han sin herold kalde skibsførerne sammen til rådslagning hvor han i
ganske få ord satte krigerne ind i situationen, gav dem en flammende brandtale og fyldte dem
med kampgejst ved at fortælle at han i drømme havde haft et syn der var et tydeligt varsel om
sejr. Og krigerne svarede da også at de længtes efter at komme i kamp, og hvis det lykkedes, var
de ikke i tvivl om at de også ville vinde! Denne glødende iver kom både af at de gennem lang
tid havde vænnet sig til sejre, og af den tapperhed der er en medfødt egenskab hos det danske
folk. Og de havde da også fortjent at deres forudsigelse skulle gå i opfyldelse.
8
Absalon var noget urolig ved at skulle sejle i fremmede farvande hvor han ikke kendte
vanddybderne, så han ventede til det blev lyst. Men da han så ville lette anker, blev han
forsinket et stykke tid af at hans anker havde boret sig for langt ned i bunden. Resultatet blev
at alle de andre, i deres umådelige iver efter at komme af sted, sejlede fra ham. Men han blev
nu ikke pinligt berørt over sådan at blive sejlet agterud af sin egen flåde, for han kunne jo se at
de bare lagde mere vægt på hans opildnende ord end på hans forsinkelse. Jeg vil tro at han
netop - og med god grund - glædede sig over de folk der hellere ville sætte farten op, sådan
som s. 854 situationen krævede det, end deltage i hans ufrivillige forsinkelse. Den tid han
havde sat til ved sin langsommelighed, opvejede han så snart han kom fri, med så hurtig
roning at han var nær ved at indhente de allerforreste af skibene, og altså af bar iver efter at
komme i kamp fuldt ud fik rådet bod på det forsømte.
9
Men netop som hele den samlede flåde jog af sted, blev den mødt af et skib som rygboerne
havde sendt ud for at gøre dem opmærksomme på at de måtte sagtne farten lidt eftersom
Bugislav stadig befandt sig på Koos, og det stadig ikke var klart hvor angrebet ville komme.
Jarimar havde samlet sine hjemlige styrker, og også han sad klar og ventede på at fjenden
skulle bryde op. De satte så tempoet ned og lagde ind til kysten ved Drigge. Her kom der
melding om at fjenden var sejlet hjem igen, men det var en fejltagelse: budbringerne havde
ladet sig narre af tågen som netop på det tidpunkt havde lagt sig over området. De bad nu
vores folk sejle til havnen ved Darsin hvor Jarimar ville møde frem med Rügens hær for at
drøfte situationen med dem. Men da de kom derhen, fandt de hverken Jarimar eller nogen af
hans folk, og de besluttede så at sende Niels Falstring, der kunne tale vendisk, af sted til
Jarimar for at høre hvordan det forholdt sig med fjendens afrejse.
554 af 594 sider
Saxo, Saxos Danmarks historie, 2000
5
1
Så snart han var borte, steg Absalon i skibsbåden og sejlede i land for at udnytte tiden til at
holde gudstjeneste, men pludselig dukkede en af Jarimars tjenere op med underretning om at
den pommerske flåde nærmede sig og allerede var så nær at man kunne have set den hvis ikke
tågen havde været så tæt. Absalon kaldte straks de folk tilbage der bar messeudstyret,
alarmerede flåden og kommanderede den begejstret ud på åbent hav for at møde fjenden, for
nu ville han bringe Gud sit offer med våben og ikke med bønner. Og kan man tænke sig noget
offer mere velkomment for den Almægtige end de ondes død?
2
Men det pommeranerne havde i tankerne, var ikke umiddelbart at komme i land på Rügen så
meget som at sejle rundt i alle retninger for at løbe om hjørner med rygboernes rytteri, der
stod klar til at forsvare kysten. Da de fik øje på den danske flåde, troede de at det var Borveg
der kom dem til hjælp med de vestlige vendere, for i det tågede vejr var det umuligt for dem at
få klarhed over hvor mange skibe der var, og hvordan de så ud. Den tanke kunne jo heller ikke
falde dem ind at danskerne, der boede så langt fra vendernes område, kunne være s. 855 nået
frem med så kort varsel, eftersom deres spejdere ikke tog faren alvorligt nok og var temmelig
sløsede med at komme ud at holde udkig.
3
Bugislav troede derfor at flåden fra Rügen blev drevet hen imod ham, og bestemte sig for at
omringe den med hundrede og halvtreds lette krigsskibe. Resten af flåden lod han ligge for
anker ligesom i slagformation mens forsyningsskibene, der så ud af noget mere end
sørøverskibene, blev placeret mellem dem og fastlandet som attrapper der skulle give indtryk
af at han havde kolossale kampstyrker. Og synet narrede faktisk Sune, der troede at Bugislav
havde fået forstærkninger fra tyskerne. Men da tågen omsider begyndte at lette, og Absalon så
fjendens småbåde sejle forbi, sagde han for spøg at de bestemt ikke alle sammen ville komme
sikkert retur.
4
Nu satte han så mod i sine mænd med kraftige opildnende tilråb, og som hærens førstemand
sejlede han også forrest i angrebet på den fjendtlige flåde. Sune advarede ham ganske vist om
ikke at forhaste sig og fare for overilet frem mod fjenden, der jo tydeligvis havde fået
forstærkninger fra Tyskland. Han skulle hellere lade årerne hvile og beordre krigerne til at
væbne sig. Men Absalon erklærede at der ikke var et øjeblik at spilde eftersom fjenden var
trængt op i en krog hvor de hverken kunne tage kampen op uden risiko eller flygte uden fare.
Der var intet der kunne hindre ham i at vinde en let sejr. Men da Sune gentog sin advarsel,
begyndte Absalons mænd alligevel at trække deres brynjer på mens en del af dem fortsatte
roningen.
Tågen lå stadig tæt og holdt fjenden i uvidenhed om deres forberedelser. Men da de kom
nærmere ind på dem, kunne den danske ungdom hverken holde ud at vente eller tie stille
længere: de rejste deres faner og holdt sig ikke tilbage fra at give deres flammende kampgejst
555 af 594 sider
Saxo, Saxos Danmarks historie, 2000
udtryk i skingrende sang. Også Absalons egen fane, der altid plejede at jage fjenden på flugt når
den viste sig, afslørede for venderne at det var danskerne de stod over for - og berøvede dem
samtidig alt mod til at kæmpe.
5
Rystende af skræk lettede de anker og forsøgte hektisk at få flåden op i fart. Og den strækning
som de på udvejen havde brugt lang tid på, tilbagelagde de nu i løbet af ganske få timer. Men
mange af dem havde problemer med at slippe af sted, enten fordi skibene var for store, eller
fordi det tog tid at få ankrene op, og de valgte at kaste sig i havet og ende deres liv i bølgerne
frem for ved sværdet. s. 856 Inden for samme øjeblik kunne man se deres skibe først fuldt
bemandede og derpå tomme. Men selv om det lykkedes dem at komme over bord, kunne de
ikke redde sig ved at svømme, for strømmen i dybet under dem trak ubønhørligt deres kroppe
med sig. Hvor må frygten ikke være en vældig kraft når den kan fylde folk med en så
overdreven rædsel, at det tvinger dem til at ofre deres eget liv! Hele atten skibe blev så
overfyldt da horder af folk forsøgte at bringe sig i sikkerhed på dem, at de brækkede fra
hinanden og endte med at blive døden for de mænd der havde reddet sig om bord. Kun få
havde mod til at afvente fjenden. Og en enkelt var så bange at det var helt komisk, for da han
ikke turde gøre som de andre, lavede han en løkke i rigningen og hængte sig frem for at lade
sig hugge ned af fjenden. Det var der til at begynde med mange der undrede sig over, men
senere fik de sig et godt grin. Samtidig lod de sig lokke til at slække på forfølgelsen ved
udsigten til bytte.
6
Idet Absalon passerede dem, råbte han til dem at det var fjenden de skulle gå efter, ikke byttet.
Alligevel fik han kun syv skibe med sig - men det forhindrede ham ikke i at fastholde
forfølgelsen af stort set hele de flygtende pommeraneres flåde med al den selvsikkerhed der så
ofte før havde gjort det muligt for ham at se fjendernes rygge. For det var ikke så meget
forfølgernes antal som deres tapperhed de vildt flygtende pommeranere tænkte på. En gruppe
på næsten hundrede skibe opgav alt håb om at slippe væk over havet og søgte ind til land,
hvor de i panik og ganske ubevæbnede spredte sig i de vilde skove og ødemarker. Også Jarimar
tørstede i sin glødende iver efter at forsvare sit fædreland mere efter fjendeblod end efter
bytte.
7
Men femogtredive skibe med fjendens fornemste mænd ombord roede så voldsomt til at det
lykkedes dem at holde afstand til Absalon. Da de opdagede at der ikke var mere end syv skibe
efter dem, følte de sig ikke alene beklemt, men også pinligt berørt over at flygte, og to gange
efter hinanden forsøgte de derfor at sagtne farten som om de havde i sinde at tage kampen op.
Men selv om Absalons venner bad ham om at vente på at resten af flåden nåede frem, lod han
ikke så meget som et øjeblik roerne holde inde, men fortsatte uanfægtet fremad, for som han
sagde: han ville hellere drage fordel af frygten blandt fjenderne end hjælpen fra kammeraterne.
Da det gik op for venderne, tabte de fuldstændig hovedet, glemte skammen til fordel for
skrækken og begyndte at kaste våben og heste over s. 857 bord for at lette skibene for alt hvad
der vejede, så de bedre kunne flygte. Så lod de årerne piske havet endnu hidsigere og fortsatte
flugten lige til de reddede sig ind i Peenemünde. Absalon fulgte dem helt til dørs uden at lade
årerne hvile et øjeblik, og vendte først om aftenen tilbage til kammeraterne, der i mellemtiden
havde kastet sig over byttet. Det afslog han oven i købet selv at få del i, for i hans øjne var det
556 af 594 sider
Saxo, Saxos Danmarks historie, 2000
ganske rimeligt at æren tilfaldt ham, men rovet krigerne. Af de fem hundrede skibe var altså
femogtredive sluppet væk og atten ødelagt mens alle de øvrige var faldet i danskernes hænder.
8
Denne dag, hvor Absalons strålende glans slog fjendens flåde med blindhed og tvang den dels i
døden, dels på flugt, den dag gjorde en ende på så megen skræk og rædsel og så mange farer
på havet, befriede Sjællands havne og Østersøens vande for sørøveroverfald, sendte de vilde
barbarer under åget og gjorde vores fædreland, der dårligt nok selv havde sikret sig
selvstændigheden, til hersker over Venden. Det var en mageløs og magtfuld sejr, hvor det
lykkedes i bund og grund at knuse fjendens styrker! Og mens vendernes blod flød overalt,
kostede den ikke danskerne en dråbe. Kun fire af rygboerne omkom, og om de faldt for
fjendens eller forbundsfællernes våben vides ikke med sikkerhed.
9
Den følgende dag ankom atten skånske skibe, og Absalon, der så mere på viljen end på
hurtigheden, gav dem lov til at deltage i plyndringerne på lige fod med sejrherrerne. Nu ville
han gerne vide hvad venderne herefter havde tænkt sig at stille op, og han iværksatte derfor en
udspekuleret form for spionage. Han lod som om han ville give Bugislav et godt råd for
gammelt venskabs skyld, og sendte en delegation over til ham for at bebrejde ham hans
upålidelighed og kræve at han gjorde noget alvorligt for at formilde kongen inden han blev alt
for vred. Bugislav lod som om han overhovedet ikke tog sig af det nederlag han havde lidt, så
han takkede bare for Absalons venlige råd og lovede at gøre som han foreslog. De menige
vendere havde til gengæld fået sig sådan en skræk i livet sidste gang at de ikke undså sig for at
flygte endnu en gang ved synet af det skib delegationen ankom i!
10
Herefter mente Absalon at det ville tage sig godt ud hvis han sendte en fornem mand hjem for
at rapportere om hvad han havde udrettet, inden rygtet nåede hjem af sig selv, så han sendte
en fynsk stormand ved navn Tage af sted med Bugislavs telt, som Absalon havde fået som sin
del af byttet. På den måde kunne s. 858 han ikke alene give kongen underretning om Absalons
sejr, men også give ham belæg for påstanden ved at fremlægge dette fornemme krigsbytte.
Samtidig skulle han råde kongen til at foretage et nyt felttog mod venderne inden høst så de
ikke havde mulighed for at skaffe nye forsyninger. Knud kaldte jyderne sammen til landsting i
Viborg og bad Tage give dem en redegørelse for Absalons indsats og hvordan det var endt. På
den måde kunne han bruge den der bragte bud om det ene togt til at opmuntre til det næste.
Og det lykkedes ham da også at give dem alle sammen en vældig lyst til at gå ud med flåden.
11
Da kejseren fik besked om det store nederlag og hørte at Absalon havde ledet hele operationen
ene mand, afskrev han ethvert håb om at underlægge sig Danmark. Ja, han mistede
overhovedet troen på at det kunne lade sig gøre at angribe landet, for når han ingen vegne
kom med andres styrker, kunne han ikke forestille sig at hans egne ville slå til. Rygtet om
Absalons sejr bredte sig med utrolig hast helt til Byzans - hvilket han senere hørte fra nogle af
sine krigere der på det tidspunkt gjorde tjeneste dernede.
557 af 594 sider
Saxo, Saxos Danmarks historie, 2000
6
1
Fjenden nåede til gengæld at få den nye høst i hus og fik derved genoprettet deres svigtende
forsyninger, for kongen blev forsinket, og det gav dem et stærkt tiltrængt pusterum hvor de
kunne nå at forsyne deres byer med korn. Beboerne i Wolgast blev yderst opskræmt ved rygtet
om det nye togt og gav sig til at fylde store mængder af sten ud i Peene på de strækninger hvor
floden var dybest, for at hindre skibene i at sejle ind til byens mure. Men Absalon var så ivrig
efter at få dem fjernet igen at han uden videre selv sprang ned i vandet for at få de unge mænd
med sig. Og det lykkedes ham faktisk at få renset så mange sten op at floden igen blev
passabel, og han kunne få flåden igennem - på trods af at folkene i byen havde fået indstillet
deres blider så nøjagtigt at de kunne beskyde de strækninger af floden ganske præcist. Så snart
forhindringerne var ryddet af vejen, kunne hans folk så uden problemer komme ind til byen
og lægge den under belejring.
2
Men selv om belejringen kom i stand, kunne skibene stadig ikke komme helt ind på nært hold
på grund af en skov af pæle der var rammet ned under vandlinjen og dannede en spærring
foran byen. Den forhindring var de unge danskere meget ivrige efter at forcere for at vise deres
tapperhed, og de kunne ikke nære s. 859 sig for at sejle skibene helt ind til den, hoppe
udenbords og vade videre ind gennem det lave vand til fods. Til gengæld gav folkene inde i
byen sig så også til at beskyde dem fra nært hold med deres spyd, og samtidig begyndte de at
bombardere skibene på lang afstand med deres blider. Og her var det nok klogest at komme af
vejen og ikke blive ramt af deres vældige kast. Men det var ikke nemt at undgå faren når
kæmpemæssige kampesten regnede ned mod de tæt sammenstuvede skibe. Det gjaldt om at
vende og dreje sig for at undvige dem, for rustninger gav ingen beskyttelse over for den
beskydning.
3
Absalon var trådt midt frem i skibet, hvor han ustandselig måtte dukke sig til siden for at
undgå det tunge kasteskyts. En barbar der tilfældigvis kom ud foran fæstningsværkerne,
genkendte ham på hans skjoldmærke og gav med hånden blideskytterne tegn om at de skulle
sigte på ham. Da nu en eller anden spurgte Absalon om han havde lagt mærke til hvordan
barbaren havde udpeget ham, svarede han at han nok bekymrede sig meget for hans
sikkerhed - hvilket var en spydighed der gjaldt både fjenden og manden med det gode råd. Det
kan man vist kalde koldblodighed, skulle jeg mene: at spøge med risikoen når man befinder sig
i direkte livsfare! Men sådan var det: i farens stund fik man netop de klareste beviser på
mandens tapperhed og uforstyrrelige ro.
4
Da de ikke kom nogen vegne med stormløbet, udtænkte Esbern en helt ny måde at angribe
byen på: De fandt et usædvanlig stort skib, fyldte det op med forskelligt brændbart materiale
og lod det drive for vinden ind mod de let antændelige bymure. Men skibet stødte imod en af
de skjulte pæle under vandet og brændte op for sig selv uden at gøre nogen skade på folkene i
byen. Og sådan gik det til at en lille pind kom til at spænde ben for store forhåbninger om sejr,
558 af 594 sider
Saxo, Saxos Danmarks historie, 2000
og et ubetydeligt tilfælde frelste fjenden fra truende undergang.
5
Senere udtænkte Bugislav en lusket plan for at hævne alle ydmygelserne: Han lod som om han
ville slutte fred og anmodede gennem udsendinge Absalon om et møde, hvorefter han
troppede op på det aftalte sted med et kæmpemæssigt følge af ryttere. Absalon mødte frem
med to skibe, og så snart han var kommet, bad Bugislav ham stige i land, for som han sagde:
det var mere praktisk at føre forhandlinger i et telt end på et skib. Absalon indvilligede og
skulle lige til at gå fra borde da det lykkedes en fornem nordmand ved navn Erling at holde
ham tilbage ved at fortælle om en uhyggelig drøm han havde haft, og som efter hans mening s.
860 betød at Absalon sandsynligvis ville falde i et baghold hvis han betroede sit liv til fjenden.
Absalon tog hans ord som et mirakel, et tegn fra Gud, så da Bugislav nu kaldte på ham, svarede
han at det ikke var passende at den fornemste opsøgte den mindre fornemme, og at en biskop
stod højere i rang end en hertug. Og derved lykkedes det ham på en gang at håne sin
modstander for hans ringe magt og undgå hans fælde.
Men Bugislav undskyldte sig med at der var for lidt plads på et skib, og skyndte sig væk -
hvilket var det samme som at afsløre at han ikke havde rent mel i posen. For ellers plejede han
at være villig nok til at komme ombord på Absalons skib, men denne gang holdt han sig, af bar
befippelse og dårlig samvittighed, langt væk fra det som om det var et uheldssvangert sted at
opholde sig. Absalon glædede sig over at han havde valgt at betro sit liv til drømmen og ikke til
fjenden, og vendte tilbage til flåden.
6
Vores hær havde nu sat sig for at plyndre området, for de mente det var bedre at hærge alle
landområderne end at indtage en enkelt by. Men undervejs sad de fast på det snævre stykke
hvor de skulle passere broen, og her blev de angrebet af mændene fra byen i en sværm af
småbåde. De blev nu hurtigt slået tilbage af de bueskytter som Absalon og kongen sendte ud
mod dem, men for bedre at kunne genere vores flåde sprang de nu ind på det faste land, hvor
de gav sig til at overdænge vores folk med spyd og ikke mindst med tilråb: de sjoflede dem til
på det groveste og hånede dem som krystere og svæklinge som om de allerede var besejret.
Da resten af byens befolkning så det, sprang de alle sammen i deres både - også selv om det
betød at de måtte forlade deres post oppe på volden - og sejlede over til bredden for at
plyndre danskernes forladte boder. Men dem havde danskerne faktisk stukket ild til da de
forlod dem, og røgen gjorde at de ikke kunne se det danske rytteri der stod inde på land og
ventede på at flåden skulle komme over. Det kom derfor som et chok for dem da rytterne
pludselig sprængte frem mod dem. Nogle flygtede tilbage til bådene, andre blev hugget ned
ved bredden eller druknede i floden. De der forsøgte at svømme, blev dræbt af bueskytterne,
og de der kom i bådene, kæntrede og fik dermed deres fortjente straf for at have hånet
danskerne. Og sådan kunne Wolgasts beboere, der kort forinden uden grund havde hujet
hånligt ad vores folk, nu kun græde over deres egne landsmænds ynkelige endeligt da de blev
dræbt for øjnene af dem.
s. 861
7
559 af 594 sider
Saxo, Saxos Danmarks historie, 2000
Så snart indbyggerne i Osna hørte hvad der var sket, fik de i huj og hast alle huse uden for
voldene brændt af for at modstanderne ikke skulle benytte dem til at sætte ild til bymuren. Så
ved frivilligt at berøve sig selv deres boliger skænkede de til gengæld byen betragtelig
beskyttelse, og jo færre huse de havde, jo sikrere bymure fik de. Landet udenom hærgede
kongen. Det var også ham der bestemte at Absalon skulle indtage området omkring Julin og
fæstningerne ved Swinemünde. Absalon sendte sin bror Esbern i forvejen til Swinemünde
med en del af den flåde han havde fået stillet til sin rådighed, for - hvis han havde mulighed
for det - at indtage fæstningerne, og ellers afskære besætningernes flugtveje så de ikke kunne
komme tilbage til Julin. Men da Esbern ankom, stod portene på vid gab. Mandskabet havde
tydeligvis i al hemmelighed sørget for at rømme stedet inden fjenden nåede frem. Begge
fæstningerne blev så stukket i brand. Absalon havde i mellemtiden gjort det af med julinerne,
og da han blev klar over hvad der var sket, fordi han kunne se røgen i det fjerne, men også fordi
hans mænd kom tilbage derudefra og kunne bekræfte det hele, vendte han tilbage til s. 862
kongen, godt tilfreds med at broderens indsats havde sparet ham for en stor del af besværet.
8
Da det nu gik op for kongen at det ville blive svært at indtage de byer der havde rigelige forråd,
og at det kun var tomme bygninger han brændte af, besluttede han sig for at vende hjem, men
komme igen når høsten var overstået, for at ødelægge fulde lader i stedet for de øde og forladte
gårde han hidtil havde overfaldet. Han var træt, ikke kun af anstrengelserne for at erobre
befæstede byer, men også af at brænde tomme bygninger, og da han nåede frem til floden
Swine, hvor han ville udskibe ledingshæren, gav han ordre om at ruinerne af de nedbrændte
fæstninger skulle jævnes med jorden, og for at sikre sig at alle forsvarsværker på stedet var
fjernet, fik han ligefrem fundamentstenene gravet op og kastet i havet, til trods for at de stadig
var så varme efter branden at man dårligt kunne røre ved dem. Da det arbejde var
tilendebragt, var togtet det også.
7
1
Efteråret tilbragte han derhjemme, men derefter mobiliserede han tolv tusind krigere fra
Rügen og marcherede tværs gennem landskabet Tribsees, som lå under hans herredømme.
Derefter krydsede han de lavtliggende sumpe ved Circipen - for ikke at stå tilbage for sin fars
militære bedrifter - og nåede frem til borgen Lübchin. Den lod han nu ligge, for han havde
bestemt sig for at gå imod Demmin, og undervejs kom han til en landsby hvor det flød med
drikkevarer, for barbarerne dér på stedet sad fuldkommen ubekymret og festede og tænkte
ikke et øjeblik på faren for et fjendtligt angreb. Det er næsten ikke til at forestille sig hvor
fordrukne de mennesker har været i fredstid, når de ikke engang nu hvor fjenden stod for
døren, kunne modstå drikkeriets fristelser og lade være med at undergrave deres egen slagkraft
med druk.
2
Herefter vendte vores folk om og satte kursen tilbage mod skibene, og undervejs blev de
danske styrker sendt af sted i forskellige retninger for at plyndre og afbrænde hele området. De
lange afstande havde nemlig fået kongen til at ombestemme sig og afblæse angrebet på
Demmin. Selv havde han kun tredive mand med sig da han fra en af sine hirdmænd fik
560 af 594 sider
Saxo, Saxos Danmarks historie, 2000
rapport om en kolossal styrke af barbarer der holdt vagt ved en rig landsby. Han sendte så
Absalon, der tilfældigvis på det tidspunkt red under hans fane, af sted med halvdelen af de
ryttere han havde, for at hjælpe deres kammerater. Absalon gjorde som kongen befalede, s. 863
og for at skjule hvor få de var, gav han krigerne ordre til at rykke frem i spredt orden så de
lignede en større styrke i uorganiserede kolonner. Samtidig sørgede han for at de fór meget
voldsomt frem for at man skulle tro at der kom flere bagefter.
3
Barbarerne havde forladt landsbyen og slået lejr ude i skoven, og da Absalon nu fik set på dem,
konstaterede han at hans folk var dem langt underlegne i styrke. Han ville derfor give indtryk
af at der var flere styrker på vej, og gav en række af sine mænd ordre om af snige sig uset væk
for så straks efter at komme igen åbenlyst, og det lod han dem gøre den ene gang efter den
anden. På den måde kom det til at se ud som om han lidt efter lidt fik forstærkninger frem.
Men da han ikke havde mandskab til at bære byttet væk, fik han alle byens rigdomme dynget
sammen i et stort bål og brændt af, og sådan overgav han altså til flammerne hvad han ikke
selv havde mulighed for at udnytte - også selv om det var med blødende hjerte at de mænd
der tog sig af afbrændingen, så så mange penge gå op i røg. Så snart det var fra hånden, vendte
han tilbage til kongen.
4
Kongen havde overnattet i nærheden af Lübchin, og da han havde ødelagt hvad der var
tilbage af landsbyer, satte han rygboerne til at anlægge en vej tværs over det sumpområde han
havde haft så stort besvær med at passere på udvejen. Så marcherede han uden større besvær
tilbage gennem sumpene, gik om bord i skibene og sejlede videre til en havn lige i nærheden
af floden Peene. Her blev han generet af et langvarigt og voldsomt uvejr, men da Bugislav
sendte en delegation over til ham for at bede om fred, afviste han ham, på trods af at han nu
var nødsaget til at afblæse togtet fordi forsyningerne var ved at slippe op.
8
1
Efter at have tilbragt vinteren derhjemme vendte han tilbage med en stor ledingshær, sejlede
op ad Swine og hærgede Grotzvin. Ved den lejlighed hørte Jarimar fjendernes hornsignaler,
men da han ville underrette kongen om at angrebet var på vej, forbød Absalon ham at gøre det
før de var inden for synsvidde. Jarimar udtalte så at det var noget af et dilemma han var
kommet i, for hvis han tav, og hans kammerater kom i knibe, ville de beskylde ham for
uforsigtighed, men hvis han alarmerede dem for tidligt, risikerede han at blive kaldt en
kryster. En forhastet rapport var vanærende, men en forsinket var sløseri.
2
Danskerne var ikke tilfredse med det bytte de havde fået dér på egnen, og s. 864 følte sig lokket
af rygterne om Pommerns rigdomme, som efter sigende var både kolossale og urørte. Ingen af
dem havde nogen betænkeligheder ved at kaste sig ud i så langt et togt selv om de fik at vide
at det ville blive en hård tur, hvor de måtte gennem øde områder og risikerede at komme til at
sulte, for begejstringen for bytte opvejede frygten for farer. Efter hvad man sagde, var
561 af 594 sider
Saxo, Saxos Danmarks historie, 2000
befolkningen ukrigerisk, og hverken fæstninger eller våben havde man meget af dér i landet.
Og eftersom vores folk var vant til at have held med det de satte sig for, blev de besat af en
brændende trang til at fortsætte - de gode erfaringer fra alle deres tidligere vellykkede
operationer gav dem jo heller ikke megen grund til at tro at de ville blive skuffet denne gang.
Men undervejs slap foderet op, og ikke alene hestene, men også fodfolket, der måtte slæbe de
tunge forsyninger, blev tappet for kræfter under de stadige anstrengelser. Alt dette fik dem til
sidst til at vende om og sejle tilbage til Julin med flåden.
3
Her besluttede kongen sig for at foretage et overraskelsesangreb på Kammin. Han ville hellere
snige sig ind på byen end storme den åbenlyst og satte derfor stedkendte førere til at lede
hæren ad en uhyre vanskelig rute gennem ukendte og uvejsomme skovområder. Mens alle
andre fór vild, fandt sjællænderne og skåningerne, der stod under kommando af Alexander
(Absalons søstersøn), med hjælp fra deres rygiske vejvisere den korteste vej lige til Kammin. Og
de ville også have indtaget byen hvis ikke de selv var kommet til at advare beboerne ved at
tænde ild.
Tilfældigvis befandt Bugislav sig på det tidspunkt netop dér i byen, og da han så hvor få de
var, bestemte han sig for at gøre udfald imod dem. Men Esbern, der havde stor erfaring med
den slags, rådede dem til at flygte på skrømt for at lokke fjenderne så langt væk fra byen som
muligt. I lang tid forfulgte Bugislav de flygtende, men til sidst gik det op for ham at det var en
fælde, og han kaldte sine spredte tropper tilbage i geledderne og gav dem en alvorlig
overhaling fordi de var styrtet ud af byen på den forkastelige måde.
4
Da Esbern så det, lod han spilfægteriet falde og vendte tropperne til modangreb, med det
resultat at Bugislav af bar skræk sprang af hesten og løb for livet ind bag volden igen for at
redde sig med sine hurtige fødder når han nu ikke stolede på sine våben eller sin rappe hest.
Alexander førte sin fane frem mod byens porte og mødte ingen modstand, ikke en sjæl, for
fjenderne var så rystende angste at de end ikke kunne tage sig sammen til at forsvare
indgangen til deres by. s. 865 De unge danskere lod sig dog nøje med æren og trak sig lidt efter
lidt tilbage til deres egne rækker frem for at udfordre byen yderligere: et blik på deres eget
ringe antal lagde en dæmper på eventyrlysten.
5
Efter dette angreb fra de unge mænds side kom kongen til med resten af hæren, og tæt inde
under murene steg han af hesten for at besigtige stedet nøjere og danne sig et indtryk af
mulighederne for at storme byen. Så steg han igen i sadlen og fordelte fanerne i ring om
volden, men i det samme kom en flok kanniker ud til ham i højtidelig procession med deres
hellige symboler og barfodede som tegn på deres dybt nedbøjede og sønderknuste sind. De
faldt på knæ og bad ham, for hans hellige farfars skyld, om at skåne deres kirker - bønfaldt ham
om ikke at lade samme ild fortære både Guds og menneskenes boliger, ikke at fare så grusomt
frem mod fjenden at han raserede kirkens bygninger, og ikke besudle alle sine forfædres og alle
sine egne vældige fortjenester med en modbydelig forbrydelse. Derpå tilføjede de at Bugislav
forlangte frit lejde så han uden fare kunne opsøge kongen.
Knud svarede at det ikke var Gud, men mennesker han agtede at angribe, og at den krig han
562 af 594 sider
Saxo, Saxos Danmarks historie, 2000
stod for at udkæmpe, ikke alene var retfærdig, men også højt hævet over helligbrøde. Men de
indvendte at hvis han brændte den del af byen der lå uden for voldene, ville ilden tage de
kirker med der lå imellem de dødeliges boliger. Han opgav så sin vrede for deres bønners skyld
og valgte at lade fjendens huse i fred frem for at øve samme vold mod Guds som mod
menneskenes huse. Kannikerne frydede sig over at kongen havde bøjet sig for deres bønner og
skånet byen, takkede ham for hans nådige gestus og gik derfra fyldt af en jublende glæde, som
de sammen gav udtryk i salmesang.
6
Da Bugislav havde fået den garanti han bad om, opsøgte han Absalon og bad om et møde den
følgende dag med både ham og Jarimar, for netop de to kendte han fra så mange tidligere
drøftelser som imødekommende mennesker, og derfor ville han gerne bruge dem som
fredsmæglere over for kongen. Men Absalon var mere tilbøjelig til at tro at han havde skumle
bagtanker, end at han mente det ærligt, så han afslog at skride ind og forhindre at egnen blev
hærget og brændt. Ellers ville det jo virke som om de havde rejst hele den lange vej under
falske forudsætninger. Bugislav erklærede at han ikke havde nogen ejendom uden for byens
mure, og bad kun om at de skånede kirkerne og for deres skyld også nabohusene. s. 866 Og den
bøn havde han dårligt fremsat før Absalon lovede at opfylde den. Resten af dagen gik med
grådige plyndringer i landsbyerne.
Hårdt presset af de mange farer der omgav ham, holdt Bugislav sit løfte og mødte op igen til
den aftalte tid. Absalon og Jarimar gav ham hånden og førte ham til kongen, hvor han gik ind
på at betale en kolossal sum i bøde og ikke kunne opnå fred på andre betingelser end at han
for fremtiden skulle bestyre sit fyrstedømme som et len fra den danske konges hånd, og ikke
som hidtil i kraft af sin arveret - og altså bytte frihed ud med slaveri - og at han betalte den
samme skat til kongen som rygboerne. Denne aftale lovede han at bekræfte med gidser, og
derpå forlod han igen kongen, fulgt af de samme mænd som havde ledsaget ham derhen.
7
For nu ikke at lade ham gå helt uden hædersbevisninger, holdt Absalon et gilde for ham og
hans venner. Her tog han alt for voldsomt for sig af de våde varer, og han drak sig i den grad fra
sans og samling at han ikke virkede rigtig velforvaret. I sin fuldskab glemte han alt om sin
tabte højhed, og i stedet for at klynke over sin trældom sad han og frydede sig over sin frihed.
Da han til sidst havde fået så meget indenbords at han hverken kunne høre eller se, blev han
sat i land fra skibet og lagt ind i et telt, og Absalon satte fyrre bevæbnede mænd til at holde
vagt ved indgangen natten over. For danskerne har altid behandlet deres gæster med stor
omsorg og vogtet over deres sikkerhed som var det deres egen. Den gestus satte Bugislav i så
stor gæld til Absalon at han begyndte at virke for en forsonlig stemning mellem vendere og
danskere og derved ydede Absalon den tak hans indsats berettigede ham til. Da han vågnede
om morgenen og fik øje på vagterne, priste han danskerne for deres pålidelighed og erklærede
i de mest velvalgte rosende vendinger at han følte større fryd ved den venlighed han mødte
hos Absalon, end bitterhed over at have mistet sit rige.
8
Han blev så bragt tilbage til det sted hvor hans krigere ventede på ham, og den følgende dag
kom han igen med alle de fornemste vendiske stormænd, kastede sig med hustru og børn
ydmygt på knæ for kongen og bønfaldt ham om tilgivelse for sit årelange oprør, hvorefter han
563 af 594 sider
Saxo, Saxos Danmarks historie, 2000
udleverede en del af gidslerne og afgav løfte om de øvrige, og uden at rødme modtog sin fars
og farfars rige som len så han for fremtiden skulle eje sin egen fædrenearv på en fremmeds
nåde.
9
Kongen fik medfølelse med denne fyrste der var kommet så galt af sted. s. 867 Han mente at
han var straffet hårdt nok nu, og ville hellere behandle hans rige som et len end lægge beslag
på det selv, og omsider rejste han ham så op. Desuden tog kongen hensyn til Bugislavs sønner,
der var hans egne slægtninge på mødrene side.
Sådan fik Knud uden større sværdslag det herredømme over Venden som Valdemar, trods
ihærdige anstrengelser, aldrig havde opnået. Og således overgik hans krigslykke selv hans fars. I
netop det øjeblik tørnede vældige skymasser sammen på himlen, og tordenen brød løs med et
brag der nær skræmte livet af begge folkeslag. Folk der forstod at tyde den slags, tog dette som
et varsel om det vendiske riges undergang.
10
Bugislav, der nu havde fået overvældende beviser på kongens pålidelighed, glemte aldrig hvad
han havde gjort for ham, og viste det ved lige til sine sidste dage at fastholde en ubrydelig
troskab. Ja, da han var angrebet af sin sidste sygdom og lå på sit dødsleje, samlede han sine
venner om sig og fik dem til at sværge på at de ville bringe hans hustru og børn til kongen og
lade ham dele riget mellem de umyndige børn. Og hvad kongen bestemte, skulle de overholde
ligesom en testamentarisk bestemmelse, for, erklærede han, danskernes ærlighed tvivlede han
ikke et øjeblik på, den havde han fået så mange storslåede beviser på. Den store mand havde
nemlig ikke glemt hvor rigt et udbytte Rügens befolkning havde skabt sig ved at hæge om
deres urokkelige venskab med danskerne.